---
layout: post
title: Modamoon, cinci ani de pasiune Vintage
author: Diana Ceresmis, interviu cu Andreea Barabas
excerpt_separator: <!--more-->
---
![_config.yml]({{ site.baseurl }}/images/Modamoon.jpeg)

Ce ne place la seria asta cu “<strong>Vintage Fashion Cool Owners</strong>”? Ne place să învățăm istoria fiecărui owner, care a fost motivația fiecăruia și provocările pe care le-au avut pe drum. 
Andreea a avut încrederea că ideea ei de <strong>Shop Vintage Fashion Online</strong>, [MODAMOON](https://uphave.eu/?merchant=Modamoon), va atrage iubitorii de <strong>Vintage</strong> către ea. Cum crezi că e acum, după 5 ani?

<!--more-->

<em>Ce te-a inspirat să începi afacerea cu <strong>Vintage Fashion</strong> și cum a fost să faci [MODAMOON](https://uphave.eu/?merchant=Modamoon) în <strong>România</strong>? Ce e diferit acum față de momentul în care ai deschis? Voi sunteți aici de ceva vreme, așa e?</em> 

Am pornit la drum împreună cu partenerul meu, cu gândul că prin munca pe care o facem zi de zi, să <strong>contribuim în mod real la îmbunătățirea calității vieții</strong>. Pentru noi nu sunt de ajuns doar cifrele, vrem să aducem valoare prin ce facem, prin Modamoon, si să ne lăsăm amprenta într-un mod cat mai benefic. 
Un alt motiv pentru care adorăm această afacere, este că <strong>avem posibilitatea de a găsi, într-un singur loc, o mulțime de comori unice</strong> pe care sa le punem în valoare și mai departe să le redăm <strong>o nouă viață</strong>.
Am început afacerea acum 5 ani prin a ne documenta cât mai mult despre acest domeniu și ce presupune el. Un an mai târziu, după ce am hotarat ca eu sa demisionez de la locul de munca pe care îl aveam, am achiziționat cu mare entuziasm primele stocuri de haine. Și așa am început să mă ocup de asta full time. Încă de atunci, acest concept de <strong>vintage/second-hand online</strong> era deja destul de apreciat în mediul online. Azi, oamenii sunt tot mai deschiși să înțeleagă importanța achiziționării unor haine de calitate, durabile și vad o <strong>evoluție constantă</strong> care poate doar să mă bucure.

<em>Care este cea mai mare preconcepție pe care ați întâlnit-o când vine vorba de Vintage, Second-Hand Fashion?</em>

Odată cu dezvoltarea [MODAMOON](https://www.modamoon.ro/) am avut contact cu mulți oameni, deci am auzit destul de multe <strong>preconcepții</strong>, însă cea mai des întâlnită este legată de <strong>prețul hainelor</strong>, cei mai mulți spunând că ar trebui sa fie mult mai ieftine fiindcă sunt second-hand. Din acest punct de vedere cred ca mai necesită timp până când oamenii or sa înțeleagă pe deplin că nu este vorba de sh-urile obișnuite. Prețul este justificat prin <strong>munca de selecție a hainelor, curățarea și aranjarea acestora</strong>, punerea în evidență prin poze cât mai clare, descrieri detaliate și cel mai important, <strong>clienții nu mai trebuie sa piardă timpul</strong> căutând comori prin zeci de magazine second-hand, le pot găsi <strong>într-un singur loc</strong> din confortul casei lor, <strong>la un click distanță</strong>. 

<em>Aveți articole super faine pe [MODAMOON](https://uphave.eu/?merchant=Modamoon), cum alegeți ce vreți să le oferi clienților?</em>

După fiecare stoc vandut urmăream ce este de interes, până când am învățat să oferim ceea ce caută clienții. Accentul cade pe <strong>calitate, brand și articole premium</strong>. Pe scurt, haine care să fie purtate de mai multe ori dar starea lor să rămână la fel de bună.
Faptul că putem face selecție proprie din <strong>haine originale</strong> (haine colectate direct de la oameni) este un mare avantaj pentru că putem oferi exact hainele de care clienții au nevoie.

<em>Ce crezi că îi face pe iubitorii de vintage să aleagă stilul acesta? O s[ o zic iar pe aia cu țările nordice, care au un nivel economic mult mai stabil și puternic ca noi, dar care aleg de bună voie acest stil. Probabil și pentru că au o cultură mai veche a stilului?</em>

Iubitorii de vintage aleg stilul acesta pentru că pot avea haine pe care nu le vor găsi la altcineva, vor să se diferențieze și să aibă un stil unic, care să-i reprezinte și în care primează calitatea. Însă, pas cu pas ar trebui să înțeleagă și importanța alegerii <strong>Vintage</strong> din punct de vedere al sustenabilității, <strong>industria fashion fiind al doilea cel mai mare poluator al lumii</strong>. Aici revin și susțin ceea ce am răspuns la prima întrebare, și anume că nu este vorba doar despre cifre și haine, ci despre impactul pe care îl putem avea fiecare asupra îmbunătățirii calității vieții, prin simpla alegere de a integra o <strong>garderobă ecologică</strong>.
În percepția mea, în România foarte mult timp, achiziționarea hainelor second-hand cumva era privită ca o sursă pentru oamenii fără posibilități financiare. De mult timp este total greșit. Cum ai spus și tu, țările nordice deși au un nivel economic mult mai stabil și puternic, au integrat de mult timp <strong>stilul Vintage</strong> în viața lor. Aici, zic eu este vorba de <strong>educație</strong> și de o <strong>conștientizare</strong> a faptului ca este nevoie de moderație și de <strong>consum conștient</strong>.	

<em>Ce i-ai recomanda cuiva nou <strong>stilului Vintage</strong>? Cum să înceapă sau să îl integreze în garderoba existentă?</em>

Consider că este destul de ușor ca <strong>stilul Vintage</strong> să fie adoptat în prezent, avand în vedere amploarea și varietatea de surse prin care putem înțelege acest concept. Este important să începem cu cateva <strong>piese de bază</strong>, foarte versatile, pe care le putem purta cu ușurință în mai multe ținute. Și de aici totul este simplu, lumea va constientiza câte <strong>outfit-uri unice</strong> pot face. Sunt sigură că treptat, chiar și pentru cei mai reticenți, o sa devină o adevărată plăcere să poarte articole second-hand.

<em>Ce planuri de viitor aveți cu [MODAMOON](https://uphave.eu/?merchant=Modamoon)?</em>

Am pornit [MODAMOON](https://www.modamoon.ro/) pas cu pas și nu am ars nicio etapă, așa am funcționat până acum și așa o să continuăm.
La început nu am avut un plan concret (faimosul plan de afaceri), am știut doar că are un <strong>potențial mare</strong> și că asta vrem sa facem în viitorul apropiat.
Ca sa dau din casă, următorul pas ar fi sa deschidem si un <strong>magazin fizic</strong> în orașul natal fiindcă acolo simțim că este nevoie de ceva diferit în materie de <strong>modă sustenabilă</strong>. Dar pot spune cu sigurantă că orice plan am avea, scopul nostru este să <strong>oferim o nouă viață cât mai multor haine</strong>.

Hai să le vezi și selecțiile din shop. Mulțumim de interviu, <strong>Andreea Barabas (și Alex Crețu)</strong> aka [MODAMOON](https://uphave.eu/?merchant=Modamoon).
Iar dacă vrei să aflii când deschid magazinul fizic și unde, urmărește-i pe [Facebook](https://www.facebook.com/modamoon.ro) sau pe [Instagram](https://www.instagram.com/modamoon.ro/).
