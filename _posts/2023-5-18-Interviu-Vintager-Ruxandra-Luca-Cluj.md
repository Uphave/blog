---
layout: post
title: Vintager, primul magazin Vintage Fashion din Cluj
author: Ruxandra Ioana Luca
excerpt_separator: <!--more-->
---
![_config.yml]({{ site.baseurl }}/images/Vintager.jpg)

Cândva, am fost curioasă cine sunt curajoșii care deschid magazine de <strong>Fashion Vintage</strong> și quality <strong>Second-Hand</strong> în România. Știm cu toții cum a început piața de <strong>preowned fashion</strong> la noi, cu marfă de slabă calitate, dar știți cât de frumos s-a dezvoltat între timp și cum arată acum? Și mai ales, cine sunt cei care o ajută să crească frumos!
Haideți să îi cunoaștem, împreună, pe câțiva dintre ei. Deschidem seria de interviuri cu <strong>"Vintage Fashion Cool Owners"</strong>. 
Iar azi stăm de vorbă cu [Vintager](https://uphave.eu/?merchant=Vintager), primul magazin fizic de Vintage Fashion din Cluj, mai exact stăm de vorbă cu <strong>co-fondatoarea Ruxandra Ioana Luca</strong>.
  
<!--more-->
 
<em>Clujul are un număr impresionant de <strong>magazine Second-Hand</strong> și voi, la [Vintager](https://uphave.eu/?merchant=Vintager), ați reușit să vă diferențiați clar pe piața de acolo, dar și național prin <strong>stilul Vintage</strong>. Sigur nu a fost ușor să ne “educați”, pe noi clienții. Ce v-a inspirat să începeți afacerea de <strong>Vintage Fashion</strong> și cum a fost să faceți asta în <strong>România</strong>?</em>

Noi am deschis magazinul [Vintager](https://www.vintager.ro/) imediat înainte de începerea <strong>pandemiei</strong> și aniversăm 5 ani, fiind practic o mică aniversare a Clujului, de fapt, pentru că atunci s-a deschis primul magazin de haine exclusiv vintage din <strong>Cluj-Napoca</strong> și a rămas singurul până în momentul de față. Desi sunt, prin definitie, <strong>haine second hand</strong>, nu cred că se compara cu articolele pe care le găsim în <strong>magazinele second-hand</strong> obișnuite.

Aducem o <strong>selecție diferită</strong> de haine, in principal din <strong>anii 90</strong> sau articole de lux de la branduri precum <strong>D&G, Versace, Escada</strong> etc. Nu cred că între noi și sh-urile obișnuite exista vreun fel de competitie, fiind lucruri complet diferite. Acolo putem găsi <strong>comori vintage</strong> dacă le căutăm bine și ne rezervăm mult timp, însă la noi, clienții pot găsi <strong>doar comori vintage</strong>! Ne-am inspirat din occident, dar și de la <strong>magazinele vintage</strong> din <strong>București</strong>. Totusi, <strong>inspirația</strong> noastră principală a venit dintr-un loc mai puțin așteptat: <strong>Botoșani</strong>. Acolo s-a deschis un <strong>magazin vintage</strong> (de acolo provenim noi) și m-a fascinat vibe-ul magazinului, dar și al hainelor pentru că era ce nu mai văzusem. Eram în primul an de facultate când am făcut un reportaj despre magazinul respectiv și la mai puțin de 5 luni am deschis <strong>primul magazin de haine vintage din Cluj-Napoca</strong>. Nu știam nici străzile Clujului, fiind mutată în Cluj de cateva luni pentru facultate, însă mi-am dorit <strong>să aduc ceva nou Clujului</strong>. Nou ca idee, insa definit de ceva vintage, de fapt.

<em>Care este cea mai mare preconcepție pe care ați întâlnit-o când vine vorba de <strong>Vintage Fashion</strong>?</em>

<strong>“Ce-i cu SH-ul asta așa scump?”</strong> era replica pe care o auzeam destul de des la început. E complicat să explici că există o diferență clară între <strong>SH</strong> și <strong>Vintage</strong>, pentru că, așa cum am spus, vintage e prin definiție SH, pentru că nu sunt haine noi. Ar trebui inventat un termen pentru SH-urile clasice care să le diferențieze de <strong>Vintage</strong> și ca termen. Vintage-ul e o selecție de haine dintr-o anumită perioadă sau dintr-un anumit stil, nu sunt haine la kilogram adunate de peste tot din lume și aruncate pe umerașe. A nu se intelege gresit, am cutreierat multe SH-urile clasice de-a lungul anilor, mai ales în timpul liceului, cand nu aveam la dispoziție magazinele vintage, însă timpul alocat găsirii unei <strong>piese de valoare</strong> era mult prea mare și trăim într-o lume în care totul se întâmplă cu multă rapiditate. Dacă timpul nu îți permite cutreierarea multor SH-uri, <strong>vintage-ul e soluția!</strong>

<em>Ce crezi că îi face pe iubitorii de <strong>vintage</strong> să aleagă stilul? Pe mine mă șochează țările nordice, care au un nivel economic mult mai stabil și puternic ca noi și care aleg de bună voie acest stil. Probabil și pentru că au o cultură mai veche a stilului?</em> 

Pe langă partea de <strong>sustenabilitate</strong>, care cred că ar trebui să primeze, cred și în faptul că moda nu mai e un criteriu pentru țările nordice. E important să înțelegem termenul de fast fashion. <strong>Trendurile conduc magazinele mass-market</strong>. Apare un trend, toată lumea sare pe el. Cand toată lumea deține acel lucru, e clar că devine demodat. Ce urmează? Apare altul. Lucrul acesta nu se întâmplă cu articolele vintage. Dacă ele reușesc să treacă testul timpului, ajung in <strong>magazinele vintage</strong>.

<em>Cum ar putea cineva nou conceptului de [vintage](https://uphave.eu/) să înceapă să îl adopte mai ușor?</em>

Prin înțelegerea lui, probabil. Faptul că <strong>industria fashion ocupă unul dintre locurile principale în poluare</strong> ar trebui sa fie un semnal de alarmă. Aruncăm haine sau renunțăm la ele pentru că ele nu mai sunt în trend și nu mai “spun” nimic. Avem nevoie de haine care să “dureze”, pe care să nu le aruncăm după ce trendul dispare. Poate prin integrarea a câte unui element vintage în ținutele cu hainele pe care deja le deține, îi va fi mai ușor sa adopte, treptat, acest stil. Totuși, nu e obligatoriu ca tuturor să ne placă <strong>vintage</strong>-ul. Nu trebuie să purtăm ceva ce nu ne defineste, însă putem încerca. Dacă nu ne regasim, hai să alegem piese actuale, din magazinele care nu promovează exclusiv trenduri, poate chiar piese clasice cu care e mai greu să greșim.

<em>Care sunt planurile de viitor cu [Vintager](https://uphave.eu/?merchant=Vintager)? Normal, din ce puteți spune public</em> 🙂

[Vintager](https://www.vintager.ro/) a luat naștere brusc, fără un plan. Așa a și evoluat, ne place să ne ia prin surprindere inclusiv business-ul pe care îl conducem noi. E un paradox, însă așa funcționăm. Bineinteles, avem cateva vise pe care le vom dezvălui curand!

Mulțumim mult, [Vintager](https://uphave.eu/?merchant=Vintager) aka <strong>Ruxandra Ioana Luca</strong> și <strong>Răzvan Buzilă</strong>. 
Dacă treceți sau mergeți în Cluj, treceți pe la [Vintager](https://www.vintager.ro/), pe <strong>strada Strada Baba Novac 11</strong>, o să le mulțumiți!








